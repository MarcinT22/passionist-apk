<template>
    <div class="block">
        <div class="page">
            <div class="page__blur"></div>
            <div class="page__content">
                <h1>
                    Historia Zakonu
                </h1>
                <p>
                    Zgromadzenie Męki Jezusa Chrystusa , Pasjoniści, przedtem nazywane Zgromadzeniem Kleryków Bosych
                    Najświętszego Krzyża i Męki Pana Naszego Jezusa Chrystusa, zostało założone w wieku XVIII przez
                    włoskiego mistyka Św. Pawla od Krzyża, żyjącego w latach 1694-1775. Paweł Daneo pochodzący z licznej
                    rodziny kupieckiej w Ovadzie jako młody człowiek odczuł ducha krucjaty i zaangażowania się w wojnę
                    przeciwko Turkom, jednakże stało się dla niego jasne to, że jego powołaniem nie jest obrona wiary
                    orężem.
                </p>
                <p>
                    W dalszych latach doznał wewnętrznych natchnień, które dotyczyły jego osoby (samotność i życie w
                    pokucie) i wspólnoty (założenie zgromadzenia). W 1720r. otrzymał wewnętrzną wizję znaku Męki
                    Pańskiej i stroju zakonnego. Uświadomił sobie, że ma nosić taki habit żałobny na pamiątkę Męki
                    Naszego Pana oraz ożywiać "wdzięczną pamiątkę o niej w duszach wiernych". Charyzmatem nowego
                    zgromadzenia miały być więc samotność, ubóstwo, pokuta oraz kult Męki Pańskiej, rozumiany jako
                    największy wyraz inicjatywy miłosnej Boga. Wsparty duchowo przez biskupa F.A. di Gattinara,
                    rozpoczął dzieło zakładania nowej wspólnoty, odbył 40 - dniowe rekolekcje, notując swe przeżycia
                    mistyczne oraz pisząc w tym czasie Regułę.
                </p>
                <p>
                    W 1721 r. próbował otrzymać audiencję u papieża , lecz jego wizyta skończyła się tylko odnowieniem
                    ślubu wypełnienia charyzmatu i szerzenia pamięci i kultu Męki Pańskiej. Zdecydowany był też na
                    przyjmowanie innych towarzyszy do swej wspólnoty. Pierwszą samotnią przyjętą od bp. Gattinara było
                    Monte Argentario nad Morzem Adriatyckim. W roku 1725 poznał osoby, które stały się jego protektorami
                    w Rzymie. Papież Benedykt XIII zachęcił go do tworzenia grupy ustnie aprobując nowy instytut. Św.
                    Paweł od Krzyża pracował w szpitalu w Rzymie i tam również przyjął święcenia kapłańskie. Dnia 15
                    maja 1741 r. została zatwierdzona pierwsza Reguła nowego instytutu, pod nazwą Zgromadzenie Ubogich
                    Kleryków Bosych pod wezwaniem Najświętszego Krzyża i Męki Jezusa Chrystusa. W lipcu tego roku
                    pierwszych sześciu towarzyszy złożyło trzy śluby zakonne dodając czwarty ślub szerzenia nabożeństwa
                    i kultu Męki Chrystusa przez medytację i nauczanie. W 1769 r. papież Klemens XI zatwierdził
                    zgromadzenie zakonne ze ślubami prostymi i przywilejami przysługującymi zakonom żebrzącym. Paweł
                    Daneo po otrzymaniu duchowego oświecenia na początku swej drogi przez prawie 40 lat pozostawał w
                    nocy duchowej, która została mu odjęta pod koniec życia.
                </p>
                <p>
                    W chwili śmierci Pawła od Krzyża instytut liczył sobie 176 zakonników i 12 klasztorów. Do połowy XIX
                    wieku instytut działał we Włoszech. Potem klasztory zostały założone w Belgii, Anglii, USA,
                    Hiszpanii, następnie w Ameryce Południowej, Australii i Francji. Pierwsze zagraniczne fundacje
                    istniały jednak w Walii i Bułgarii od 1782 roku pod bezpośrednim zwierzchnictwem Kongregacji d/s
                    Krzewienia Wiary. W wieku XX Zgromadzenie zostało przeszczepione m.in. do Irlandii, Palestyny,
                    Polski i Niemiec.
                </p>

                <h2 class="small">
                    Charyzmat
                </h2>
                <p>
                    "Nawiązując do ważnych wymogów, jakie nakłada na nas powołanie przez Ojca Założyciela, aby naśladować Chrystusa Ukrzyżowanego, ustawicznie dążymy do czynienia z Ewangelii Chrystusa najwyższej reguły i kryterium życia; pragniemy z silną wolą żyć i pracować we wspólnocie braterskiej, zachowując Konstytucje w duchu świętego Pawła od Krzyża; dążymy wytrwale do wzrastania w nas ducha modlitwy, ucząc innych modlenia się, w końcu zmierzamy z gorliwością i troskliwą uwagą na potrzeby ludzi, naszych braci, do prowadzenia ich przez posłannictwo Krzyża ku pełni powołania chrześcijańskiego" (Konstytucje Zgromadzenia Pasjonistów,4). Wśród licznych zgromadzeń zakonnych pasjoniści wyróżniają się symbolicznymi elementami ubioru. Na habicie czarnego koloru noszą na piersi emblemat czarno - biały w kształcie serca z krzyżem i trzema gwoździami. Pośrodku serca widnieje grecko - łaciński napis: JESU XPI PASSIO, co znaczy: Męka Jezusa Chrystusa. Przy pasie rzemiennym zwisa różaniec z
                    oryginalnym dwustronnym krzyżykiem; po jednej stronie znajduje się wizerunek Ukrzyżowanego Chrystusa, po drugiej zaś Matki Bolesnej z łacińskim napisem: Matko Bolesna, módl się za nami. W różaniec wkomponowany jest jeszcze jeden krzyżyk z pięciu ziaren, symbolizujący pięć Ran Chrystusa. Ta bogata symbolika dość czytelnie określa i wyraża duchowość Zgromadzenia. Szczególnie wymowne jest połączenie krzyża z sercem.
                </p>
                <p>
                    Pasjoniści są nowym zgromadzeniem zakonnym jednak nie tylko przez swoją nazwę, ubiór czy formy zewnętrzne, ile przede wszystkim przez swą specyficzną duchowość. Na zewnątrz przejawia się ona w stylu życia wspólnotowego oraz w działalności apostolskiej. W klasztorach pasjonistów nie ma sztucznych podziałów czy klas. Pod krzyżem sprawy prestiżowe maleją. Rozróżnienia wynikające w sposób naturalny z funkcji, rekompensuje atmosfera rodzinna, duch braterski, który panuje przy wspólnym stole, we współpracy, w podejmowaniu wspólnych decyzji, w dzieleniu się wzajemnie trudnościami, a także radością.
                </p>
                <p>
                    Pomimo ewolucji, jaką przechodziło zgromadzenie przez dwieście osiemdziesiąt lat swej historii, nie zatraciło ono swoich ideałów wytyczonych przez Założyciela. W Konstytucjach czytamy: "Świadomi, że Męka Chrystusa trwa na tym świecie aż do powtórnego przyjścia Chrystusa w chwale, dzielimy trudy i radości ludzkości w jej drodze do Ojca. Pragniemy dzielić nieszczęścia wszystkich, a zwłaszcza ubogich i opuszczonych, podnosząc ich na duchu, pomagając nieść ciężar ich utrapień. Przez moc Krzyża, będącą mądrością Bożą, dążymy usilnie do poznania i usunięcia przyczyn zła, które dręczy ludzi. Dlatego też nasze posłannictwo opiera się na ewangelizacji poprzez posługę Słowa Krzyża tak, aby wszyscy mogli poznać Chrystusa i moc Jego Zmartwychwstania. Każdy człowiek, uczestnicząc w cierpieniach Chrystusa, może stać się podobnym do Niego w śmierci, aby mieć udział w jego chwale. Wszyscy uczestniczymy w tym apostolstwie. Każdy według swoich zdolności, talentów i możliwości" (Konstytucje Zgromadzenia Pasjonistów, 3).
                </p>
                <p>
                    Uczestnictwo pasjonisty w Męce Chrystusa otrzymuje w profesji zakonnej wymiar prawny, określony mianem "pasyjnej konsekracji". "Nasz udział osobisty, wspólnotowy i apostolski w Męce Chrystusa wyrażamy specjalnym ślubem. Przez ten ślub zobowiązujemy się szerzyć pamiątkę Męki Chrystusa słowem i czynem, a także pogłębiać świadomość o jej znaczeniu i dla każdego człowieka i dla życia świata" (Konstytucje Zgromadzenia Pasjonistów, 6). Ta szczególna dedykacja, wyrażająca się w pasyjnej interpretacji trzech ślubów zakonnych: ubóstwa, czystości i posłuszeństwa. Wszyscy zakonnicy usiłują realizować je łącznie, w trudzie dnia codziennego.
                </p>
                <p>
                    Takie ustawienie życia rodzi, w miarę jak jest realizowane - radość. "Chociaż bowiem, w centrum naszej uwagi stoi Krzyż i Jezus na nim, nie jesteśmy smutni, gdyż z tej śmierci rodzi się życie, w tej żałobie kryje się wielka nadzieja, a Krzyż jest znakiem miłości i zwycięstwa". Dzięki Męce Chrystusa, zakończonej zmartwychwstaniem, obce jest chrześcijaństwu cierpiętnictwo i dlatego pasjoniści, usiłują przezwyciężyć w sobie i wokół siebie wszelki pesymizm, zastępując go pogodnym optymizmem. Taki jest właśnie ideał pasjonisty, realizowany od początku, aż po dzień dzisiejszy.
                </p>
            </div>
        </div>
    </div>
</template>

<script>
    export default {
        name: "Passionists"
    }
</script>

<style scoped lang="scss">
    @import "../assets/scss/style";

</style>